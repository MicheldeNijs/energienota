<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="uitleg.css">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Ysabeau+Office:wght@300&display=swap" rel="stylesheet">

    <title>Analyse terugleverkosten</title>
</head>

<body>
    <h2>Analyse van terugleverkosten adhv een praktijkvoorbeeld</h2>
    <p>
        Dit is een praktijkvoorbeeld van een grote energieleverancier die de variabele tarieven voor de klant per juni 2024 als volgt heeft vastgesteld (alle bedragen incl BTW) : <br>
        <br>
        € 0,25939 stroom normaal tarief per kWh <br>
        waarvan: <br>
        € 0,12774 kaal tarief <br>
        € 0,13165 energiebelasting ( = 
        <a href="https://www.belastingdienst.nl/wps/wcm/connect/bldcontentnl/belastingdienst/zakelijk/overige_belastingen/belastingen_op_milieugrondslag/tarieven_milieubelastingen/tabellen_tarieven_milieubelastingen#:~:text=0%2C10880" target="_blank">€ 0,10880</a>
        plus 21% BTW )<br>
        <br>
        € 0,115 terugleverkosten per kWh voor alle teruggeleverde stroom <br>
        <br>
        € 0,145 terugleververgoeding per kWh voor stroom die niet gesaldeerd kan worden <br>
        <br>
    </p>

    <h3>Wat leveren deze terugleverkosten de energieleverancier op</h3>
    <p>
        Voor een kWh die je saldeert betaal je per saldo niets. <br>
        Dat betekent bij bovenstaand tarief dat de energieleverancier op een gesaldeerde kWh € 0,12774 misloopt en dat de overheid € 0,13165 misloopt. <br>
        De energieleverancier brengt echter ook € 0,115 terugleverkosten in rekening op die kWh waarmee ze nog maar € 0,12774 - € 0,115 = € 0,01274 op die kWh misloopt. 
        En daarmee wordt de last van het salderen voor de energieleverancier teruggebracht tot circa 10% van wat het zou zijn zonder in rekening brengen van terugleverkosten. 
        De gemiste energiebelasting voor de overheid blijft voor 100% staan. <br>
        Het overgebleven voordeel voor de klant komt dus voor het overgrote deel uit het niet verschuldigd zijn van energiebelasting op gesaldeerde stroom. <br>
        <br>
        De energieleverancier kan hierop zeggen dat ze nu eenmaal kosten maken op het terugnemen van stroom, onder andere profileringskosten en onbalanskosten. 
        En dat met de introductie van terugleverkosten de tarieven voor stroom voor alle gebruikers (met of zonder zonnepanelen) verlaagd zijn, 
        omdat voorheen de extra kosten zaten in het stroomtarief zelf dat voor mensen met of zonder zonnepanelen hetzelfde is. <br>
        Feit blijft dat de uitkomst van het rekensommetje laat zien dat er maar erg weinig vergoeding voor teruggeleverde stroom overblijft 
        (afgezien van de besparing op energiebelasting zolang de salderingsregeling er nog is). <br>
        <br>
    </p>

    <h3>Wat kost de terugleververgoeding de energieleverancier</h3>
    <p>
        Mocht de klant meer terugleveren dan er stroom is afgenomen dan komt dat meerdere niet in aanmerking voor saldering. 
        In plaats daarvan betaalt de energieleverancier daarover een terugleververgoeding. <br>
        Bij bovenstaande tarieven betekent het dat de klant daarvoor per kWh € 0,145 vergoeding krijgt maar tegelijkertijd ook de € 0,115 terugleverkosten betaalt. 
        Per saldo wordt dus slechts € 0,03 vergoed. Dit is ongeveer een kwart van het kale stroomtarief. <br>
        <br>
        Voor stroom die teruggeleverd wordt boven de hoeveelheid afgenomen stroom telt de energieleverancier dus meer dan 2x zoveel neer als 
        voor gesaldeerde stroom (€ 0,03 tegenover € 0,01274). Dat lijkt niet logisch omdat juist de hoge totale omvang van teruglevering de kosten 
        met zich meebrengt voor energieleveranciers en netbeheerders. <br>
        <br>
    </p>

    <h3>Wat kost saldering de overheid</h3>
    <p>
        Zolang de salderingsregeling nog loopt mist de overheid de volledige energiebelasting op gesaldeerde stroom. In dit geval (2024) € 0,13165 per gesaldeerde kWh. <br>
        <br>
    </p>

    <h3>Wat levert afschaffing van saldering de overheid op</h3>
    <p>
        Wanneer de salderingsregeling (vanaf 2027) gestopt is, vangt de overheid weer de volledige energiebelasting op alle afgenomen stroom 
        ongeacht of daar teruggeleverde stroom tegenover staat. <br>
        Dat is een beetje dubbel. Aan de ene kant verlangt de overheid van energieleveranciers dat zij dan een redelijke vergoeding geven voor teruggeleverde stroom. 
        Aan de andere kant neemt de overheid zelf de volledige energiebelasting op afgenomen stroom ongeacht of daar teruglevering tegenover staat. <br>
        Er wordt beweerd dat het versneld volledig afschaffen van de salderingsregeling is ingegeven door deze aantrekkelijke belastinginkomsten. <br>
        <br>
    </p>

    <h3>Wat te verwachten na afloop van de salderingsregeling</h3>
    <p>
        Vooruitblikkend naar de toekomst zonder salderen zou je op grond van bovenstaande kunnen verwachten dat deze energieleverancier 
        na afschaffing ook maar tussen 10 % á 25 % van de kale energieprijs over heeft voor teruggeleverde stroom. <br> 
        Zo’n verwachting is echter pure speculatie. <br>
        <br>
        Consumenten organisaties zetten voor de terugleververgoeding in op minimaal 80% van de kale energieprijs. 
        Dit is ook het percentage dat in een eerder wetsvoorstel was opgenomen. Inmiddels is het voornemen om in de wet slechts op te nemen dat 
        een redelijke vergoeding gegeven moet worden. Met de ACM als waakhond. Een percentage wordt niet meer genoemd. <br>
        <br>
    </p>

    <h3>Andere kostenverhoging</h3>
    <p>
        Naast de kosten per kWh heb je als klant nog te maken met vaste leveringskosten per maand.
        De energieleverancier van dit praktijkvoorbeeld heeft in maart 2024 nog deze vaste leveringskosten met circa 50% verhoogd van € 5,99 naar € 8,99 per maand (nadat deze jarenlang stabiel is geweest).
        Dat is nog een knop waaraan gedraaid kan worden.
        Het is voor een klant niet zo duidelijk welke kosten in welk prijsonderdeel opgenomen zitten. <br>
        <br>
    </p>

    <h3>Perspectief van de klant</h3>
    <p>
        Iedere energieleverancier hanteert een eigen mix van tarieven voor de verschillende prijscomponenten. 
        Wat er voor een klant toe doet is welke combinatie van tarieven in diens situatie het meest gunstig is. 
        Met het rekenhulpmiddel van deze site is dat gemakkelijk en betrouwbaar uit te rekenen. <br>
        <br>
    </p>

    <h3>Terugverdientijd zonnepanelen</h3>
    <p>
        [ invulling volgt .. ]
        <br>
    </p>

    <script src="uitleg.js" charset="utf-8"></script>
</body>

</html>